# Covid19 Related Search Engine

## Γενικά

Η μηχανή αναζήτησης με όνομα *COVID-19 and the non-medical impacts* έχει ως στόχο την ανάκτηση άρθρων σχετικών με τις μη ιατρικές συνέπειες του COVID-19 στη ζωή μας, όπως για παράδειγμα τις συνέπειες που μπορεί να έχει η πανδημία στον τεχνολογικό ή στον οικονομικό τομέα.

## Συλλογή Άρθρων

Για την συλλογή των άρθρων συμβουλευτήκαμε ένα [σύνολο δεδομένων](https://www.kaggle.com/jannalipenkova/covid19-public-media-dataset) από την ιστοσελίδα Kaggle, το οποίο περιέχει άρθρα εστιασμένα στις μη-ιατρικές επιπτώσεις του Covid-19. Από το παραπάνω σύνολο δεδομένων κρατήσαμε 500 άρθρα με κριτήριο να έχουν τιμές στα πεδία που χρησιμοποιήσαμε και συγκεκριμένα τα πεδία αυτά είναι:

- Τίτλος άρθρου
- Κείμενο
- Όνομα συγγραφέα
- Ημερομηνία δημοσίευσης
- Πεδίο εστίασης

Επιπροσθέτως, τα πεδία αυτά μας παρέχουν τις απαραίτητες πληροφορίες για να δημιουργήσουμε μια αξιόπιστη μηχανή αναζήτησης, με στόχο μια εύκολη αναζήτηση με απλή χρήση λέξεων κλειδιά, αλλά και μια σύνθετη με την χρήση πολλαπλών πεδίων ταυτόχρονα.



## Ευρετηριοποίηση

Για κάθε άρθρο της συλλογής μας, δημιουργήσαμε ένα Lucene έγγραφο. Κάθε έγγραφο περιέχει όλα τα παιδία που προαναφέρθηκαν, τα οποία ευρετηριοποιούντε ως TextFields. Για κάθε πεδίο αποθηκεύεται και η τιμή του, ώστε να υπάρχει η δυνατότητα της ανάκτησης και προβολής στη συνέχεια από τον χρήστη. Επίσης, το πεδίο της ημερομηνίας δημοσίευσης αποθηκεύεται και ως SortedNumericDocValuesField για να είναι δυνατή η ταξινόμηση των αποτελεσμάτων με βάση την πιο πρόσφατη δημοσίευση. Για την ευρετηριοποίηση χρησιμοποιείται ο StandardAnalyzer, ο οποίος διαχειρίζεται τα δεδομένα, αφαιρώντας stop words και κανονικοποιόντας τα tokens σε lower case.

Παράλληλα δημιουργούμε ένα LuceneDictionary βασισμένο στο κείμενο των άρθρων, το οποίο ευρετηριοποιήται πάλι με τον StandardAnalyzer. Η χρήση αυτού του ευρετηρίου είναι να προτείνει παραπλήσιες λέξεις κλειδιά ανάλογα με την λέξη κλειδί που έχει σταλεί από τον χρήστη.



## Αναζήτηση Άρθρων

Αρχικά η αναζήτηση μπορεί να επιτευχθεί με δυο τρόπους: την απλή και την σύνθετη. Στην αρχική σελίδα (απλή αναζήτηση) μπορεί ο χρήστης πληκτρολογώντας λέξεις κλειδιά να αναζητήσει αποτελέσματα, τα οποία θα περιλαμβάνουν τουλάχιστον μία από τις λέξεις κλειδιά στο πεδίο του κειμένου. Στην σελίδα αποτελεσμάτων (απλή και σύνθετη αναζήτηση) υπάρχει η δυνατότητα στο χρήστη να συνδυάσει πληροφορίες από πολλαπλά πεδία για να βρει πιο εξειδικευμένα αποτελέσματα.

Τα Queries που χρησιμοποιήθηκαν είναι τα εξής:

- QueryParser, που χρησιμοποιώντας τον StandardAnalyzer χωρίζει το κείμενο σε Terms και όταν κληθεί η μέθοδος parse επιστρέφει το κατάλληλο Query. Αυτός ο τρόπος χρησιμοποιείται στην αναζήτηση μιας ή και πολλαπλών λέξεων κλειδιά, αφού δεν περιορίζεται σε ένα Term, όπως το TermQuery.
- WildcardQuery, που χρησιμεύει στην περίπτωση που κάποιο από ενδιάμεσο ή τελικό γράμμα μιας λέξης ή ακολουθίας λέξεων είναι γραμμένο λάθος. Πιο συγκεκριμένα, στη περίπτωση μιας αναζήτησης στην λέξη κλειδί << wa?er>>, θα ψάξει στο αντίστοιχο πεδίο λέξεις κλειδιά  που στην θέση (ή θέσεις) του <<?>> μπορούν να έχουν οποιοδήποτε γράμμα. Στη περίπτωση που σε μια αναζήτηση είναι άγνωστη μια ακολουθία από χαρακτήρες μπορεί να αναζητηθεί ως <<coron*us>>.
- BooleanQuery, στη περίπτωση της σύνθετης αναζήτησης όπου θα πρέπει να ικανοποιούνται πολλαπλές συνθήκες ταυτόχρονα. Στην περίπτωσή μας, δημιουργούμε ένα TermQuery με βάση την σύνθετη επιλογή ως προς το επιλεγμένο πεδίο εστίασης και σε συνδυασμό με το Query που βασίζεται στο πεδίο του κειμένου το οποίο έχει ήδη υπολογιστεί, χρησιμοποιείται το BooleanQuery για την εξαγωγή αποτελεσμάτων για τα οποία ικανοποιούνται και τα 2 Queries.

Όσον αφορά το ιστορικό αναζητήσεων, γίνεται η αποθήκευση στις λέξεις ή φράσεις κλειδιά που δόθηκαν σε μια δομή, η οποία προβάλλεται ως αυτόματη συμπλήρωση όταν ο χρήστης ξεκινάει μια νέα αναζήτηση.



## Παρουσίαση Αποτελεσμάτων

Κατά την παρουσίαση των αποτελεσμάτων της αναζήτησης, ο χρήστης μπορεί να δει τα αποτελέσματα σε φθίνουσα σειρά ως προς την συνάφεια. Τα αποτελέσματα είναι χωρισμένα σε ομάδες των εφτά άρθρων και υπάρχει η δυνατότητα αναζήτησης λιγότερο σχετικών αποτελεσμάτων σε επόμενες σελίδες, αλλά και η επιστροφή σε προηγούμενη. Κάθε αποτέλεσμα αποτελείται από τον τίτλο του άρθρου, την ημερομηνία έκδοσης του άρθρου και ένα απόσπασμά του, το οποίο περιέχει τονισμένη την λέξη κλειδί που χρησιμοποίησε ο χρήστης στην αναζήτηση.

Ο τίτλος είναι σε μορφή HyperLink ώστε ο χρήστης να μπορεί να επιλέξει με τον κέρσορα (κλικ) να προβληθεί το περιεχόμενο του αντίστοιχου άρθρου. Το περιεχόμενο της προβολής ανοίγει σε ένα νέο παράθυρο, το οποίο περιέχει τον τίτλο του άρθρου, το όνομα του συγγραφέα του, την ημερομηνία έκδοσης, το πεδίο εστίασης και το κείμενο. Χρησιμοποιήσαμε την γραμματοσειρά OpenSans (Regular) στον τίτλο του άρθρου και την γραμματοσειρά Poppins (Light) για τα υπόλοιπα πεδία που προβάλλονται. Η υλοποίηση της εξαγωγής του αποσπάσματος περιγραφής έγινε δυνατή με την χρήση της κλάσης Highlighter της βιβλιοθήκης Apache Lucene, η οποία έχει τη δυνατότητα να επιστρέφει συνοπτικό κείμενο που περιέχει 1 ή περισσότερα fragments τονισμένα. 

Επίσης υπάρχει η δυνατότητα προβολής των αποτελεσμάτων με βάση την ημερομηνία έκδοσης του αντίστοιχου άρθρου. Με άλλα λόγια ο χρήστης μπορεί να επιλέξει για την συγκεκριμένη αναζήτηση να προβληθούν αποτελέσματα με τα πιο πρόσφατα δημοσιευμένα άρθρα.

Στην σελίδα αποτελεσμάτων προβάλλεται ο συνολικός αριθμός των σχετικών άρθρων που ανακτήθηκαν και ο χρόνος (σε δευτερόλεπτα) που πήρε στην μηχανή αναζήτησης για να τα ανακτήσει. Ακόμα μια δυνατότητα της μηχανής αναζήτησης είναι να προβάλλει σχετικές λέξεις κλειδιά με βάση την δοθείσα σε μορφή Hyperlinks ώστε ο χρήστης άμεσα να μπορεί να διορθώσει τυχόν λάθη ή να δοκιμάσει μια παρόμοια αναζήτηση με αυτή που έκανε αρχικά. 