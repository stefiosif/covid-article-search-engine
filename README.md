# Covid19 Related Search Engine

## Συλλογή Δεδομένων

Για την συλλογή των δεδομένων χρησιμοποιήσαμε μια έτοιμη συλλογή δεδομένων από την ιστοσελίδα kaggle, η οποία περιέχει μη ιατρικά άρθρα σχετικά με τον Covid19.

## Μηχανή Αναζήτησης

### Γενικά

Η μηχανή που θα κατασκευάσουμε έχει ως στόχο την ανάκτηση πληροφοριών επιστημονικών άρθρων σχετικών με τον Covid19. Για την υλοποίηση θα χρησιμοποιήσουμε την βιβλιοθήκη Lucene. Ο χρήστης θα έχει την δυνατότητα να κάνει είτε απλή αναζήτηση με βάση λέξεις κλειδιά ή σύνθετη αναζήτηση επιλέγοντας μέσα από μια πληθώρα παραμέτρων και θα λαμβάνει ως αποτελέσματα τα καταλληλότερα άρθρα για την κάθε αναζήτηση.

### Προεργασία

Έχουμε τροποποιήσει τα άρθρα, ώστε να μπορούν να εξαχθούν πληροφορίες και να προστεθούν ως fields του κάθε document. Για κάθε άρθρο θα δημιουργηθεί ένα document και για κάθε document θα υπάρχουν τα παρακάτω fields:

- Όνομα συγγραφέα
- Ημερομηνία δημοσίευσης
- Επιστημονικό πεδίο
- Τίτλος
- Κείμενο

Στη συνέχεια θα χρησιμοποιήσουμε τον IndexWriter, ο οποίος δέχεται τα documents και δημιουργεί το ευρετήριο. Όλα τα fields εκτός του 5ου θα αποθηκευτούν και ολόκληρα πέρα από την tokenized μορφή τους γιατί αυτό δεν θα χρειαστεί να το χρησιμοποιήσουμε ξανά ολόκληρο παρά μόνο όταν θα πρέπει να προβάλουμε ολόκληρο το άρθρο. Ο analyzer που θα χρησιμοποιηθεί για το tokenization των fields αλλά και αργότερα στην αναζήτηση, θα είναι ο StandardAnalyzer ο οποίος αφαιρεί stop words, τα σημεία στίξης και μετατρέπει όλα τα γράμματα του κειμένου σε πεζά.

### Αναζήτηση

Για την αναζήτηση θα χρησιμοποιήσουμε τον IndexSearcher, που δέχεται ως παράμετρο ένα directory και στη συνέχεια μπορούν να εκτελεστούν Queries πάνω σε αυτό το directory. Τα Queries που θα χρησιμοποιήσουμε είναι τα:

- TermQuery: Για αναζήτηση σε κάποιο από πεδία που δημιουργήθηκαν
- PhraseQuery: Για αναζήτηση συνόλου από λέξεις σε κοντινή απόσταση
- WildcardQuery: Που βοηθάει στην περίπτωση που κάποιο από ενδιάμεσο γράμμα μιας λέξης ή το τελευταίο γράμμα είναι γραμμένο λάθος και θα το χρησιμοποιήσουμε για το πεδίο του τίτλου
- BooleanQuery: Για να χρησιμοποιηθούν συνδυασμοί των παραπάνω

Με τη χρήση των TopDocs και των ScoreDocs θα λαμβάνουμε τα αποτελέσματα της αναζήτησης σε ένα πίνακα που είναι ταξινομημένος έτσι ώστε να μπορούμε να εξάγουμε τα καταλληλότερα αποτελέσματα.

### Παρουσίαση

Αρχικά, ο χρήστης θα έχει την δυνατότητα να πληκτρολογεί μια ή περισσότερες λέξεις κλειδιά για να λάβει άρθρα που σχετίζονται με αυτές τις λέξεις κλειδιά. Τα άρθρα θα προβάλλονται με τον τίτλο τους και ένα μέρος του άρθρου στο οποίο θα βρίσκεται και τουλάχιστον μια λέξη κλειδί τονισμένη. Τα αποτελέσματα θα βρίσκονται σε σελίδες όπου κάθε σελίδα θα περιέχει τα 10 καταλληλότερα άρθρα και θα υπάρχει η επιλογή αναζήτησης σε επόμενη σελίδα, όπου κάθε φορά θα υπάρχουν λιγότερο κατάλληλα, αλλά σχετικά άρθρα. Επίσης, θα υπάρχει η δυνατότητα ο χρήστης να κατευθύνει την μηχανή αναζήτησης χρησιμοποιώντας την σύνθετη αναζήτηση, όπου θα παρέχονται οι εξής επιλογές:

- χρονικό διάστημα στο οποίο θα πρέπει να έχει αναρτηθεί το άρθρο που αναζητά
- κάποιο επιστημονικό πεδίο που θα σχετίζεται με τον Covid19
- αν το άρθρο έχει να κάνει με κάτι θετικό ή αρνητικό

Τέλος, η εφαρμογή θα κρατάει το ιστορικό αναζήτησης του χρήστη, ώστε αυτός να μπορεί ανατρέξει άμεσα σε αποτελέσματα και άρθρα που έχει αναζητήσει στο παρελθόν.